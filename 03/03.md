# Third assignment

Lõpuprojekti algus. \
Tegemist on äpiga, mis võimaldab kasutajal oma toitumist jälgida, retsepte koostada ning vajadusel ostunimekirja luua. \
Kodutöö püstitus sai lahendatud navigeerimismenüü ja mitme erineva kuva kujul. \
Navigeerimismenüü sai realiseeritud kasutades built-in Android Studio funktsionaalsust - projekti loomisel sai valida template, mida hiljem vastavalt oma vajadustele kohandasime. Sellejuures osutus raskeks esialgse genereeritud koodi mõistmine ning arusaamine, mida ja kuidas muutma peaks, et sobiks meie projektiga.

### Taavi Pahk
Võtsin endale ülesandeks ostunimekirja vaate koostamise. Lõin nupud ja RecyclerView'i, kus erinevad ostunimekirja elemendid võiksid olla, aga selle lõpptulemuseni, mida ette kujutasin, ei jõudnud. XML failidest ja disainist on päris lihtne aru saada siiani, Android Studio pakub väga mugavaid tööriistu nendega tegelemiseks. Probleemid aga tekkisid Kotlini koodiga. Keel ja kood on muidugi tore ja loetav, aga lihtsalt ei saa aru, mida mingi käsklus/funktsioon teeb või miks ta olemas on. Väga palju uusi asju, millest korraga aru saada. Pakkusin grupile välja idee, et äkki üritaks mingi aeg koos aru saada.

### Taavi Kamarik
Koostasin kodulehe vaate. Lõin ümara progressiooniketta kalorite loendamiseks ja kirjed rasvadele, süsivesikutele ja valkudele. Lisaks lõin veel nimekirja lemmikretseptidest. Komponentide loomine on üsna hästi arusaadav ja kujundamine on ka üsna intuitiivne. Hetkel ei ole otseselt veel tegelenud dünaamiliste väärtuste lisamisega. See on ilmselt midagi, millega järgmisel nädalal tegelema hakkama peaks. Veidi valmistas probleeme vaatekomponentide sidumine põhilise funktsiooniga, aga see sai suuremate probleemideta lahendatud. 

### Martin Rünk
Tegelesin retseptiloendi loomisega. Esmalt tekitasin retsepti andmeklassi ja retseptide repositooriumi esialgsete admetega. Seejärel lõin kaks retsepti layout-faili. Esimene on üldine retsepti fragmendi kujundus, mis sisaldab endas ka recycler view'd. Teine layout-fail oli mõeldud recycler view's sisalduva elemendi kujundamiseks. Need sammud olid kõik arusaadavad. 
Edasi tegelesin recycler view töölesaamisega, aga siin jooksin kokku. Pean selle kohta veel juhendeid vaatama/lugema ja selle juurde puhanud peaga tagasi tulema.
