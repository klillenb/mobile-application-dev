# Neljas ülesanne
Mikrofoni, kaamera, andurite kasutamine.

### Martin Rünk
Tegin õpetuse järgi väikese kaamerarakenduse, mis alguses näitab kaamera eelvaadet. 
Kui vajutada päästikule, siis teeb foto ja salvestab selle kohalikule kettale ning näitab päästiku kõrval viimase foto pisipilti. Soovi korral saab teha järgmiseid pilte. 
Koodi poolelt tuli rakenduse build.gradle'i faili lisada cameraX teegid. Manifestis tuli lisada loa küsimise sätted, et saaks kaamerat kasutada. Üldiselt oli õpetus arusaadav. Samas oli mõned kohad aegunud ja need pidi ümber tegema - eelkõige elementide sidumine (binding).

### Taavi Kamarik
Koostasin võimaluse teha pilti ja kuvada tehtud pilt samas vaates. 
Lisain foto tegemise pildi ja ImageView, kus pilti kuvatakse. Sidusin mainis antud fragmendid muutujatega. OnClickListener kuulab nupule vajutust ja avab nupule vajutades kaamera ning peale pildi tegemist asendab Imagevgiew all oleva pildi. Main skaleerib automaatselt pilti ka suuremaks.
Raske osa oli pildi lisamine kaamera nupust erinevasse vaatesse. Esialgu ei saanudki seda hästi tööle, kuid kui aega on, kavatsen sellega edasi tegeleda. Sai natukene parema ülevaate, kuidas bindimine käib.

### Kert Lillenberk
Alustasin uurimist sellest, et millised võimalused on kaamera kasutamiseks olemas. Kõigepealt leidsin Camera klassi, kuid API level 21 uuendusega see klass on deprecated, selleasemel soovitatakse kasutada Camera2 või CameraX. Leidsin mõne õpetuse Camera2 kohta ning üritasin järgida, kuid kuna lõin vajaminevad funktsioonid MainActivity sees ja reaalne pildi tegemise/kuvamise soov oli ühe teise Fragmenti sees, siis asi mul ei töötanud. Teadmatusest ja kogemuste puudumise tõttu proovisin funktsioone keevitada soovitud Fragmenti sisse, kuid niimoodi see ei tööta, sest Fragment pigem haldab UI'd. Lahenduseks oli luua vastava Fragmenti jaoks uus Activity ning kaamera kasutamiseks vajalikud funktsioonid sinna üle kanda. MainActivity pidi kohandama nii, et vajamineva kuva navigeerimise nupule panin külge onClickListener, mis vajutuse korral alustab vastavat Activity't. Niimoodi kaamera ilusti avaneb (küsides luba selle jaoks), kuid jätsin kirjutamata onDisconnected funktsiooni, mistõttu app crashib kui proovida kaamerakuvast väljuda :)
